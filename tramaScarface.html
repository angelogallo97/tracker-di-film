<!DOCTYPE html>
<html lang="en">
  <head>
    <meta charset="UTF-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />
    <link rel="stylesheet" href="trame.css" />
    <title>Trama</title>
  </head>
  <body>
    <div class="result-item">
      <div class="image-container">
        <img src="scarface.png" class="locandina" alt="Immagine del Film" />
      </div>
      <div class="content">
        <h1>Scarface</h1>
        <p>
          Nel 1980, tra i profughi dell'esodo di Mariel ci sono Antonio "Tony"
          Montana e Manolo "Manny" Ribera, due piccoli criminali cubani portati
          alla Freedom Town, un ghetto di popolazione cubana a Miami. I due
          riescono ad andarsene in fretta guadagnandosi la fiducia del boss
          Frank Lopez, al vertice di un cartello della droga saldamente
          affermato. Ottenuta la green card di residenza, i due amici cominciano
          a lavorare come camerieri e lavapiatti in un chiosco, ma Tony dimostra
          insofferenza per la sua nuova vita. Non appena Lopez si rifà vivo
          tramite il suo tirapiedi Omar Suarez, Tony e Manny entrano in affari
          con lui, diventando così dei gangster. Per prima cosa vengono mandati
          a comprare una partita di cocaina da alcuni colombiani in un hotel di
          Miami, ma questo lavoro si rivelerà più difficile del previsto e un
          loro compare, Angel, viene barbaramente ucciso con una motosega. In
          seguito Tony inizia ad entrare con maggior confidenza nel giro
          malavitoso acquistando la fiducia di Lopez, che rimarrà sorpreso del
          suo carisma e dal suo carattere forte. A casa di Lopez, Tony incontra
          Elvira Hancock, da cui rimane colpito; il cubano farà il possibile per
          conquistarla. Dopo aver raccolto i primi contanti, Tony si reca a casa
          della madre e della sorella, per dar loro un aiuto economico. Qui
          riemergono il rapporto conflittuale con la madre, e la stima e il
          forte senso di protezione nei confronti della sorella minore. Nel
          corso della sua attività malavitosa in crescente prosperità, Tony
          viene mandato da Lopez in Bolivia a Cochabamba insieme a Suarez a
          trattare per una grossa fornitura di cocaina da Alejandro Sosa, uno
          dei più grandi produttori delle Ande. Sosa ha subito grande
          considerazione di Tony e del suo acume, a dispetto però di Suarez, che
          dopo l'incontro viene pestato e poi impiccato perché ritenuto
          informatore della polizia. Tony torna quindi a Miami assicurando a
          Lopez una fornitura costosa ma che darà i suoi frutti col passare del
          tempo. Tony, ormai diffidente verso Lopez, rompe ogni rapporto con lui
          e corteggia la moglie Elvira, azione che gli costa un attentato. Tony
          sfugge ai sicari scoprendo che Lopez è il loro mandante, e lo fa
          uccidere da Manny. Da qui in poi Tony diventa sempre più ricco e
          potente tanto da diventare uno dei signori della droga della città.
          Sposa Elvira e fa costruire una villa immensa con ogni genere di
          sfarzo ed eccesso. Dopo tre anni, quando la banca di fiducia di Tony
          inizia ad alzare troppo le commissioni per favorire il reimpiego dei
          proventi illeciti, Manny si rivolge a un ebreo che accetta ogni somma
          di denaro al tasso del 4%, ciò si rivela però una trappola della
          polizia che può così incastrare Tony per riciclaggio di denaro sporco,
          evasione fiscale e traffico di droga. Prima del processo, il gangster
          cubano viene fatto chiamare in tutta fretta da Alejandro Sosa:
          entrambi hanno dei problemi che con un aiuto reciproco potrebbero
          venire risolti. A Villa Sosa sono presenti le più alte personalità
          politiche e finanziarie boliviane e statunitensi, in presenza delle
          quali a Tony viene mostrato un documentario di prossima trasmissione
          in tutte le televisioni del mondo che spiega nel dettaglio tutti i
          traffici di Sosa e dei suoi collaboratori politici. Viene chiesto
          quindi a Tony di scortare Alberto, killer specializzato di Sosa, a
          uccidere il giornalista autore del documentario e di aiutarlo dato che
          l'uomo non conosce l'inglese e non è mai stato negli Stati Uniti. In
          cambio, a Washington verrà richiesto di chiudere un occhio sulle
          malefatte finanziarie del ras di Miami. Tony accetta l'incarico.
          Intanto il rapporto tra lui e la moglie diventa sempre più
          conflittuale a causa dell'apatia, dei vizi di lei e degli eccessi di
          lui, tanto che dopo una rabbiosa scenata al ristorante Elvira lascia
          il marito per sempre. Tony si focalizza sull'uccisione del giornalista
          boliviano, programmata tramite un'autobomba a New York, ma quando si
          rende conto che l'attentato ne sterminerebbe anche la moglie e i
          figli, fedele ai suoi principi morali desiste e uccide Alberto; Sosa
          scopre il fatto e giura vendetta. Il cubano torna a Miami, dove gli
          viene detto che nel frattempo Manny è sparito e che è scappata pure
          Gina. Dopo un incontro con la madre, che ha scoperto dove la giovane
          figlia è andata a vivere, Tony si reca subito sul posto. Vedere lei e
          l'amico in accappatoio, immaginando ciò che hanno fatto, risveglia in
          lui l'ossessione nei confronti della sorella ed uccide Manny in un
          raptus di follia. Gina, disperata, rivela al fratello che i due si
          erano sposati il giorno prima e volevano fargli una sorpresa. Il
          signore della droga torna nella sua villa insieme alla sorella, fuori
          di sé dal dolore, proprio mentre l'esercito di sicari di Sosa si
          introduce non visto nella tenuta. Tony si rintana nel suo ufficio a
          sniffare cocaina, rimuginando sul tremendo errore di aver ucciso il
          suo migliore amico solo per gelosia. Gina lo raggiunge, ancora in
          accappatoio ma armata di una pistola, e dopo avergli rinfacciato di
          non sopportare l'idea di lei insieme ad alcun uomo eccetto forse se
          stesso si mette a sparargli, ferendolo; un sicario di Sosa le spara
          accidentalmente venendo poi ucciso da Tony. Braccato e oramai
          distrutto dal dolore, Tony esce dal suo studio armato di un M16 dotato
          di lanciagranate (gridando nella versione originale la celebre frase
          "Say hello to my little friend!", tradotta con "Salutatemi il mio
          amico Sosa!" nel doppiaggio italiano), con cui affronta l'enorme
          esercito. La disperazione e le massicce dosi di cocaina inalate gli
          permettono di respingere gli aggressori, finché uno di loro, The
          Skull, si avvicina lentamente alle sue spalle e lo fredda con una
          lupara. Tony muore sotto il monumento con scritto The World Is
          Yours("Il mondo è tuo").
        </p>
      </div>
    </div>
    <script src="film.js"></script>
  </body>
</html>
