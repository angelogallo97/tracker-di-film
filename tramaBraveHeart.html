<!DOCTYPE html>
<html lang="en">
  <head>
    <meta charset="UTF-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />
    <link rel="stylesheet" href="trame.css" />
    <title>Trama</title>
  </head>
  <body>
    <div class="result-item">
      <div class="image-container">
        <img src="braveheart.png" class="locandina" alt="Immagine del Film" />
      </div>
      <div class="content">
        <h1>Braveheart</h1>
        <p>
          Nella seconda metà del XIII secolo la Scozia è oppressa dalla tirannia
          del Re d'Inghilterra, Edoardo I Plantageneto. Dopo la morte senza
          eredi del re di Scozia, nella regione si sviluppano varie contese e i
          nobili locali si azzuffano tra loro per salire sul trono. Il
          Plantageneto, approfittando della contesa, convoca tutti i pretendenti
          al trono a una riunione con lo scopo di decidere il futuro del paese.
          I nobili scozzesi, giunti disarmati su richiesta del Plantageneto,
          cadono facili vittime della sua trappola e vengono tutti impiccati
          alle travi dell'edificio scelto per ospitare l'incontro. Malcolm
          Wallace, un borghese in attesa di notizie dall'incontro, si reca sul
          luogo della strage, insospettito dal fatto che nessuno sia ancora
          tornato dalla riunione. Qui, con i due figli John e William, scopre il
          massacro e la sera stessa, con altri contadini del luogo, organizza un
          attacco contro i soldati inglesi alla frontiera: nello scontro Malcolm
          e John verranno uccisi. Al funerale, il bambino William incontra per
          la prima volta Murron, che in futuro sarebbe diventata sua moglie: in
          quell'occasione la bambina dona a William un cardo, il fiore simbolo
          della Scozia, che egli conserverà per il resto della sua vita. La sera
          del funerale giunge il fratello di Malcolm, Argyle, che prenderà
          William in affidamento per crescerlo e istruirlo: egli gli insegnerà
          il latino, il francese e l'arte del combattimento con la spada.
          Vent'anni dopo, William fa ritorno a Lanark, ormai presidiata dagli
          inglesi che vi hanno costruito un fortino, deciso a ricostruire la sua
          vecchia casa e a riprendere il lavoro nella fattoria. Durante una
          festa di matrimonio rincontra il suo amico d'infanzia Hamish Campbell
          e, con grosso stupore della giovane, riconosce Murron. Durante i
          festeggiamenti, però, irrompono dei cavalieri inglesi e il nobile
          locale reclama lo ius primae noctis, portando con sé la neo sposa.
          William e Murron, che nel frattempo si erano fidanzati, decidono di
          sposarsi segretamente per evitare che il nobile reclami la ragazza. Un
          giorno, però, dopo aver notato i due in atteggiamenti romantici, gli
          inglesi capiscono tutto e decidono per rappresaglia di vendicarsi. Un
          soldato inglese tenta di abusare di Murron, che reagisce alla violenza
          e, aiutata da William, si dà alla fuga, venendo tuttavia catturata.
          Arrestata, la ragazza viene condotta davanti al magistrato e
          comandante delle guardie locali che ne sentenzia la condanna a morte,
          come monito per la popolazione, per "aver colpito un soldato di Sua
          Maestà"; Murron viene così giustiziata dal comandante in persona, che
          non esita a sgozzarla. William, scoperto l'accaduto, con pochi
          combattenti al seguito, tra cui Hamish e il signor Campbell, fa strage
          del piccolo manipolo di soldati inglesi e ne uccide il comandante,
          tagliandogli la gola come questi poco prima aveva fatto a Murron. Il
          padre di Hamish, il signor Campbell, vecchio amico del padre, osanna
          William davanti agli altri scozzesi, facendolo diventare capo della
          ribellione dapprima del suo clan, poi dell'intera regione. Infatti, la
          voce della rivolta di Wallace arriva a tutte le regioni della Scozia e
          migliaia di uomini decidono di unirsi a essa per combattere.
          Inizialmente William è restio a prendere parte a tutto ciò, ma alla
          fine decide di agire per il bene della sua gente. I ribelli,
          successivamente, riescono a penetrare nel fortilizio degli inglesi e
          uccidono il nobile locale, risparmiando tuttavia i soldati della
          guarnigione e bruciando il loro accampamento ormai vuoto. Prima di
          andarsene, William gli intima di riferire al loro re che la Scozia è
          libera e non gli appartiene. L'incapace principe Edoardo (il futuro
          Edoardo II), cui è stato affidato il compito di soffocare la rivolta
          dal padre, impegnato in guerra in Francia, manda l'intera armata del
          nord presso Stirling (1297). I nobili scozzesi, ormai a conoscenza
          della vittoriosa ribellione di Wallace, sfidando ulteriormente l'ira
          inglese si presentano sul campo di battaglia con i propri soldati per
          negoziare una tregua: tuttavia, alla vista dell'imponente esercito
          inglese, gli scozzesi iniziano a rompere i ranghi. Proprio in quel
          momento sopraggiunge Wallace alla testa dei suoi uomini: egli, fattosi
          riconoscere definitivamente, arringa i soldati con il proprio
          discorso. Ripristinata la fiducia negli uomini, William si reca
          insieme ai nobili al cospetto dei comandanti inglesi: per convincere
          gli scozzesi alla ritirata, il portavoce del Plantageneto propone la
          ricompensa per i nobili di vari territori nel sud dell'Inghilterra.
          Wallace si intromette nella conversazione e propone le sue condizioni:
          oltre a chiedere scusa alla Scozia per anni di dominio e soprusi, il
          comandante dovrà "presentarsi dinanzi allo schieramento scozzese con
          la testa fra le gambe e baciarsi le natiche". Gli inglesi, constatata
          l'inutilità delle trattative, attaccano, mandando in prima linea gli
          arcieri. Gli scozzesi si riparano con gli scudi dalla prima salva di
          frecce e, indomiti, mostrano i genitali sollevando il kilt. Arrivata
          un'altra salva, letale per diversi scozzesi, i nobili a cavallo, su
          indicazione di Wallace, fingono la ritirata. A questo punto gli
          inglesi lanciano all'attacco la cavalleria pesante, che carica gli
          scozzesi: Wallace, conoscendo la tattica inglese, aveva fatto
          preparare dei lunghi tronchi appuntiti, che i soldati scozzesi alzano
          contro i cavalli poco prima del loro sopraggiungere. I cavalieri così
          si ritrovano impalati addosso alla falange scozzese e vengono
          sopraffatti dalla rapida reazione dei fanti avversari. Gli inglesi,
          dopo aver assistito impotenti al massacro dei cavalieri, lanciano
          all'attacco la loro fanteria al completo. Al termine di una lunga
          corsa gli schieramenti si scontrano con una violenza tremenda: gli
          scozzesi si battono valorosamente e grazie all'arrivo della
          cavalleria, che nel frattempo aveva aggirato gli inglesi, vincono lo
          scontro, nonostante le pesanti perdite subite. Wallace riesce anche a
          uccidere il comandante di fanteria e portavoce inglese. Per i suoi
          meriti sul campo di battaglia, William viene fatto cavaliere dai
          nobili scozzesi, ottiene il titolo di "Lord Protettore di Scozia" ed
          entra nelle grazie del principale pretendente alla corona del regno
          scozzese, il conte Robert Bruce. Questi è un ardente patriota e un
          idealista, che vorrebbe sostenere la ribellione di Wallace ed essere
          ammirato come lui, ma è anche succube del padre lebbroso, un
          personaggio cinico e machiavellico che trama di consegnare Wallace
          agli inglesi per ottenere da essi l'appoggio per le pretese dinastiche
          del figlio. Wallace, certo di poter ancora recar danno agli inglesi,
          dice ai nobili scozzesi che avrebbe invaso l'Inghilterra. Davanti a
          una dichiarazione simile, essi ridono di Wallace, ma si ricredono
          quando egli marcia verso il sud dell'Inghilterra, assediando la città
          di York, da cui sono partite tutte le invasioni della Scozia,
          riuscendo a espugnarla, decapitando anche il reggente locale, nipote
          del Plantageneto, e inviando la sua testa in una cesta al re in
          persona per avvertimento. Nonostante la vittoria, i nobili scozzesi
          sono però ancora dubbiosi sulla possibilità di battere definitivamente
          gli inglesi. Edoardo I, furioso e spaventato, dopo un breve alterco
          uccide l'amico e amante di suo figlio. Il Plantageneto, temendo le
          continue vittorie di Wallace, invia a parlamentare la moglie di suo
          figlio, Isabella di Francia, per cercare di corrompere il capo della
          ribellione scozzese. Isabella, tuttavia, oltre a non riuscire
          nell'impresa, rimane positivamente colpita da quest'ultimo, che si
          dimostra non un semplice barbaro, ma un uomo di cultura dai nobili
          ideali, innamorandosene. Isabella infine constata come Edoardo non sia
          stato altro che un bugiardo che ha sempre tiranneggiato la Scozia con
          false promesse di pace. Wallace, infatti, le rivela come Edoardo in
          passato abbia attirato i nobili scozzesi in una trappola per fare da
          arbitro a chi dovesse governare la Scozia per poi invece farli
          impiccare e poter essere lui stesso il padrone della Scozia. Le rivela
          inoltre il motivo per cui ha invaso York, ovvero perché da quella
          città erano partiti tutti gli eserciti nemici a invadere la Scozia
          oltre rivelarle che il nipote del re aveva fatto uccidere scozzesi
          innocenti tra cui donne e bambini. Wallace ha quindi attaccato la
          città per fermare le invasioni e ha ucciso il nipote del re per
          vendicare gli innocenti uccisi. Isabella da quel momento in poi
          aiuterà Wallace tenendolo informato di ogni pericolo. L'esercito
          scozzese, guidato sempre da Wallace, sfida sul campo di Falkirk gli
          inglesi, guidati dal re Edoardo in persona. Nel momento cruciale della
          battaglia, però, Wallace e i suoi vengono traditi da due nobili,
          corrotti in precedenza dal re inglese con la promessa di cospicue
          terre se avessero desistito a combattere: abbandonate dai rinforzi, le
          forze scozzesi vengono sconfitte e il signor Campbell rimane
          gravemente ferito e muore. William, pur ferito, decide di inseguire a
          cavallo il Plantageneto, che viene difeso dalla sua scorta personale
          di cui fa parte anche Robert Bruce, convinto dal padre a cambiare
          bandiera. Nel momento in cui potrebbe uccidere il suo connazionale,
          Bruce si pente del suo orribile tradimento e decide di salvare la vita
          a William, consegnandolo a Stephen l'Irlandese che lo porta in salvo
          con Hamish. Wallace, quindi, decide di vendicarsi uccidendo
          brutalmente i due nobili traditori, seminando il terrore tra i loro
          colleghi, e accrescendo la sua leggenda in tutta la Scozia. Da quel
          momento in ogni parte del paese si parla di Wallace, che ottiene
          sempre nuovi alleati e uomini, diventando sempre più temuto. Edoardo,
          disperato, decide di chiudere la cosa ordinando di organizzare un
          incontro con l'intento di tendere un'imboscata a Wallace e farlo
          uccidere dai suoi migliori assassini. Venendo quindi a sapere dai suoi
          consiglieri dell'attrazione che Wallace prova per Isabella, decide di
          usare questo come mezzo per farlo cadere in trappola facendogli
          credere che la principessa in persona verrà a parlargli. Isabella però
          sente tutto e decide di informare Wallace della trappola messa in atto
          contro di lui. Grazie alla principessa Isabella, che lo avverte della
          trappola tesa da Edoardo, Wallace finge di accettare l'incontro per
          poi con i suoi amici rinchiudere gli assassini nel capanno in cui
          avrebbe dovuto essere attirato e li uccide dando loro fuoco. Quella
          stessa sera, incontratosi con Isabella che si è nel frattempo
          innamorata di lui, dichiara i suoi sentimenti intrecciando una
          relazione amorosa segreta con lei. Nel 1305, sebbene sconsigliato dai
          suoi migliori amici, decide di recarsi a Edimburgo per una discussione
          politica con Robert sul futuro della Scozia. Egli finisce però preda
          di un'imboscata, progettata dal padre di Bruce, che aveva tradito il
          figlio, il quale era realmente intenzionato ad aiutare finalmente
          Wallace. Il tutto era stato pianificato per far nominare così Bruce re
          di Scozia. I nobili lo consegnano quindi al malato Edoardo e a poco
          valgono le lacrime e la disperazione di Robert Bruce il quale, avendo
          intravisto in Wallace un uomo coraggioso e patriottico, tenterà fino
          all'ultimo di salvargli la vita. Bruce, furente col padre per quanto
          ha compiuto, rinnega suo padre lasciandolo morire da solo. Wallace,
          considerato un traditore, viene condannato alla tortura pubblica a
          Londra. Isabella, saputo quanto successo, va a trovare Wallace in
          prigione, il quale non ha intenzione di piegarsi all'Inghilterra. Lei
          tenta persino di convincerlo a bere una pozione per ottenebrarne i
          sensi e non farlo soffrire, ma lui rifiuta. I due si dicono allora
          addio, scambiandosi un ultimo bacio. Disperata per la sorte del suo
          amato, supplica Edoardo di risparmiare la vita a Wallace ma il re
          seppur malato rifiuta: l’ultimo desiderio di Edoardo I, ormai malato e
          costretto a letto e impossibilitato a parlare, è quello di sapere
          Wallace morto prima di morire egli stesso. Isabella, stufatasi della
          malvagità e della mancanza di misericordia di Edoardo, decide di
          fargliela pagare: citando una frase di William, infatti, gli rivela
          sussurrandogli nell'orecchio un segreto che non avrebbe mai
          immaginato, ovvero di aspettare un bambino dal patriota scozzese, e
          che quindi la sua linea dinastica si esaurirà col figlio. Scioccato
          dalla rivelazione, il sovrano rimane spaventato nell'apprendere tale
          notizia ma non potendo più parlare è costretto al silenzio sapendo che
          dovrà portarsi tale segreto nella tomba. Il patriota Wallace intanto
          resiste anche alla tortura, e non cede chiedendo pietà per ottenere
          una morte rapida, mentre Edoardo ne ode i lamenti dalla sua stanza. Le
          sue sofferenze impietosiscono la folla inglese, che poco prima lo
          aveva deriso e umiliato, tanto che essa si mette a chiedere a gran
          voce la pietà perché il boia lo faccia morire al più presto. Il capo
          dei torturatori (colpito anche lui dalla resistenza del condannato)
          gli sussurra di chiedere pietà: ma ecco che Wallace, dopo alcuni
          attimi, vincendo il dolore e sdegnando la proposta, grida con tutta la
          sua forza "Libertà!". Al grido eroico, il perfido re muore, la folla
          tace commossa mentre al boia viene dato l'ordine di porre fine lo
          stesso alle sofferenze del patriota scozzese. Negli ultimi attimi di
          vita, prima che l'ascia lo decapiti, Wallace scorge tra la folla il
          fantasma della sua amata Murron che gli sorride, come a volergli
          comunicare la gioia di poter ricongiungersi con lui e l'approvazione
          per le imprese che il suo amato aveva condotto fino all'estremo, per
          il suo paese e per lei. Dopo la decapitazione, il corpo di Wallace
          viene fatto a pezzi, la testa viene esposta sul Ponte di Londra mentre
          braccia e gambe vengono inviate ai quattro estremi del regno come
          monito per eventuali altri ribelli. Il defunto Plantageneto, però, non
          otterrà l'effetto sperato, poiché Robert Bruce, divenuto nel frattempo
          Re di Scozia dopo la morte del padre causata dalla lebbra, si presenta
          alla testa dell'esercito scozzese dinanzi all'esercito inglese al gran
          completo, fingendo di compiere il rituale di sottomissione alla corona
          inglese. Dopo un iniziale timore, infatti, dice ai suoi uomini: "Vi
          siete battuti per Wallace! Ora battetevi per me!"; alla richiesta del
          sovrano, Hamish estrae la spada di Wallace e la scaglia con tutte le
          sue forze verso gli inglesi: la spada si conficca nel terreno proprio
          come Wallace soleva fare e Hamish incita i compagni invocando l'amico.
          Al grido "Wallace!" gli scozzesi partono all'attacco, più furiosi che
          mai, cogliendo di sorpresa gli inglesi. Così gli scozzesi vincono la
          guerra con il loro re Robert I e, grazie a Wallace, rimangono una
          nazione indipendente per 400 anni.
        </p>
      </div>
    </div>
    <script src="film.js"></script>
  </body>
</html>
