<!DOCTYPE html>
<html lang="en">
  <head>
    <meta charset="UTF-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />
    <link rel="stylesheet" href="trame.css" />
    <title>Trama</title>
  </head>
  <body>
    <div class="result-item">
      <div class="image-container">
        <img
          src="pulplocandina.png"
          class="locandina"
          alt="Immagine del Film"
        />
      </div>
      <div class="content">
        <h1>Pulp Fiction</h1>
        <p>
          A colazione - Parte 1 Una giovane coppia di rapinatori e amanti,
          "Zucchino" (Ringo) e "Coniglietta" (Yolanda), sta architettando il
          prossimo colpo, quando, su iniziativa di lui, decide di operare
          proprio nel locale in cui si trova. Si alzano annunciando a gran voce
          l'inizio della rapina e puntando le pistole. Preludio a "Vincent Vega
          e la moglie di Marsellus Wallace" La scena si sposta a bordo di
          un'auto, dove due gangster, Vincent Vega e Jules Winnfield, si
          dirigono di buon'ora verso un condominio popolare per recuperare una
          valigetta del loro capo Marsellus Wallace, sottratta da alcuni
          ragazzi. La sequenza è infarcita di conversazioni banali, prese però
          molto sul serio dai due, inclusa una sulla moglie di Marsellus, Mia,
          che Vincent è incaricato di scortare la sera successiva, e su come
          Marsellus abbia gettato fuori dalla finestra un tirapiedi che le aveva
          fatto un massaggio ai piedi. Entrati nell’appartamento, dopo una
          conversazione sugli hamburger del locale (fittizio) Big Kahuna Burger,
          Jules declama un passo inventato della Bibbia[11] prima di uccidere
          col collega i ragazzi. "Vincent Vega e la moglie di Marsellus Wallace"
          In seguito i due, adesso per qualche ragione vestiti come se venissero
          dalla spiaggia, raggiungono quindi il loro capo Marsellus nel locale
          di quest'ultimo, che nel frattempo sta corrompendo ed istruendo Butch
          Coolidge, un pugile prossimo al ritiro, a perdere il suo prossimo
          incontro. Mentre Butch se ne va, Vincent si comporta in modo scortese
          con Butch, insultandolo deliberatamente. Prima dell'appuntamento con
          Mia Wallace, Vincent Vega acquista eroina di ottima qualità dal suo
          spacciatore di fiducia, Lance. Cenando presso un centralissimo locale
          kitsch a tema anni cinquanta (il Jack Rabbit Slim's), i due iniziano a
          conoscersi meglio, spaziando da argomenti banali a temi quasi
          filosofici, fino a farsi coinvolgere in una gara di twist scatenandosi
          sulle note di You Never Can Tell di Chuck Berry. Tornati felicemente a
          casa, Vincent, consapevole delle spiacevoli conseguenze di una
          mancanza di rispetto nei confronti di Marsellus Wallace, si ritira in
          bagno per decidere cosa fare con Mia. La donna, cercando un accendino
          nella giacca di Vincent, trova il sacchetto di eroina acquistata da
          Lance e, ritenendola cocaina, la inala finendo in overdose. Vincent,
          vistosi spacciato, decide di portarla a casa di Lance, il quale seppur
          riluttante suggerisce di praticarle una disperata iniezione intra
          sternale di adrenalina. In una tesissima situazione tragicomica, tra
          urla e battibecchi, Vincent riesce a praticarle l'iniezione e salvarle
          la vita. Conclusa la disavventura, Vincent riaccompagna la ragazza a
          casa ed entrambi giurano di tacere a Wallace i particolari della
          serata. "L'orologio d'oro" In un flashback negli anni settanta, il
          capitano Koons, reduce della Guerra del Vietnam si reca a casa del
          piccolo Butch Coolidge per comunicargli la morte di suo padre (morto
          in un campo di prigionia vietnamita) e consegnargli un orologio da
          polso d'oro appartenuto alla famiglia di Butch per generazioni, già
          posseduto dal suo bisnonno e da suo nonno. La scena è quasi
          interamente un lungo monologo del capitano al piccolo Butch, destinato
          a ricordare per sempre la grande importanza affettiva dell'orologio
          per suo padre. Nel presente Butch è un pugile destinato a perdere per
          disposizione di Wallace, ma egli fa il doppio gioco, scommettendo a
          proprio favore e mettendo al tappeto lo sfidante, che addirittura
          muore nell'incontro. Consapevole della probabile reazione di
          Marsellus, Butch fugge in taxi guidato dalla colombiana Esmeralda
          Villalobos, facendosi condurre sino al motel dove lo attende Fabienne,
          la sua fidanzata. La mattina seguente, mentre la coppia sta per
          partire per la città natale di Butch, Knoxville in Tennessee,
          quest'ultimo si accorge che la donna ha dimenticato l'orologio d'oro a
          casa. Butch, consapevole dei rischi che corre, decide di tornare nel
          proprio appartamento per recuperarlo, dato il valore affettivo.
          L'appartamento appare deserto e Butch, recuperato l'orologio, fa per
          prepararsi un toast quando nota una mitraglietta con silenziatore
          appoggiata sul piano cucina. La impugna perplesso e nello stesso
          istante esce dal bagno Vincent Vega. I due si guardano attoniti faccia
          a faccia e Butch, spaventatosi per lo scatto improvviso del tostapane,
          spara ed uccide il killer. Durante la fuga in auto, a un semaforo,
          Butch s'imbatte proprio in Marcellus Wallace e lo investe, per poi
          rimanere coinvolto in un incidente con un'altra auto nell'incrocio,
          restando tramortito. Rimessisi entrambi faticosamente in piedi,
          Wallace insegue Butch fino a raggiungerlo in un negozio di pegni
          gestito da un certo Maynard. Qui Butch sta per uccidere Marsellus, ma
          Maynard lo ferma, stordisce entrambi e chiama il suo complice Zed, una
          guardia giurata. Maynard e Zed, che si rivelano dei sadici stupratori,
          decidono di violentarli a turno. Scelto Wallace per primo, Butch viene
          legato e sorvegliato dallo storpio, un terzo complice. Poco dopo
          riesce tuttavia a liberarsi ma, in procinto di fuggire, ritiene più
          opportuno salvare Wallace dai sadici, così si arma di una katana
          trovata nel negozio, torna nello scantinato ed uccide Maynard, per poi
          minacciare Zed, ma Marsellus si rialza e spara a quest’ultimo,
          evirandolo. Il boss, per ricambiare, perdona Butch a patto che questi
          lasci Los Angeles per sempre e non faccia menzione ad alcuno della
          vicenda. Butch fugge infine con Fabienne sul chopper di Zed. La
          situazione di Bonnie La scena torna nell'appartamento della prima
          parte. Vincent e Jules hanno appena ucciso due dei tre ragazzi quando
          a sorpresa esce dal bagno un quarto uomo che spara su di loro un
          intero caricatore senza però neppure sfiorarli. Ucciso costui, i due
          intraprendono una "discussione teologica" sul significato di miracolo
          e al contempo portano via l'unico superstite, Marvin. In auto Vincent,
          mentre discute con Jules, si volta verso Marvin chiedendogli la sua
          opinione, ma inavvertitamente fa partire un colpo di pistola che
          prende Marvin in pieno volto, uccidendolo. Con l'interno della vettura
          interamente ricoperto di sangue i due si ritrovano nei guai, sicché si
          rifugiano fortunosamente nella vicina villa di un amico di Jules,
          l'isterico Jimmie Dimmick, il quale, più che inorridirsi del cadavere,
          si preoccupa delle spiacevoli conseguenze per l'arrivo di sua moglie
          Bonnie, prossima a rincasare dal turno notturno di infermiera. Jules
          assicura il padrone di casa di poter risolvere tutto e così telefona a
          Wallace, il quale gli invia rapidamente sul luogo il cinico e
          misterioso Mr. Wolf. Grazie al sangue freddo e agli efficienti metodi
          di costui, l'auto viene ripulita e i due killer si ritrovano lindi
          dopo soli trenta minuti. La vettura viene condotta nel deposito per
          autodemolizioni di un certo "Mostro Joe", sicché Wolf riparte con la
          figlia del rottamatore, sua amica, lasciando i due a piedi, in tenuta
          balneare, e con la valigetta. A colazione - Parte 2 Desiderosi di fare
          colazione, Jules e Vincent raggiungono l'Hawthorne Grill, riprendendo
          la discussione sul miracolo e l'intento del primo di abbandonare la
          malavita, ma ben presto si trovano coinvolti nella rapina di
          "Zucchino" e "Coniglietta". Mentre Vincent è di nuovo in bagno, Jules,
          pur di salvare la preziosa valigetta, finge di assecondare il
          rapinatore, per poi bloccarlo puntandogli contro la propria arma.
          "Zucchino" non ha scelta: desiste ascoltando il sermone biblico di
          Jules che significativamente lo invita ad abbandonare la vita
          criminale e si accontenta del denaro che Jules gli lascia, ovvero
          quanto contenuto nel suo portafogli. I due rapinatori si congedano e i
          killer riescono finalmente a terminare il proprio lavoro.
        </p>
      </div>
    </div>
    <script src="film.js"></script>
  </body>
</html>
