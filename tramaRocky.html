<!DOCTYPE html>
<html lang="en">
  <head>
    <meta charset="UTF-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />
    <link rel="stylesheet" href="trame.css" />
    <title>Trama</title>
  </head>
  <body>
    <div class="result-item">
      <div class="image-container">
        <img src="rocky.png" class="locandina" alt="Immagine del Film" />
      </div>
      <div class="content">
        <h1>Rocky</h1>
        <p>
          Filadelfia, 1975. Rocky Balboa è un pugile italo-americano trentenne
          che, nonostante le buone qualità, non riesce a sfondare a causa dello
          scarso impegno; per questo il suo allenatore Mickey Goldmill gli
          sequestra l'armadietto per lasciarlo a qualcuno di più promettente.
          Rocky vive nella malfamata periferia della città, abita in un piccolo
          monolocale fatiscente e si mantiene facendo l'esattore per conto di
          Tony Gasco, un gangster della zona; il suo migliore amico è Paulie
          Pennino, fratello maggiore della timidissima Adriana. Ogni giorno
          Rocky cerca di attaccare bottone con Adriana senza successo finché, il
          Giorno del ringraziamento, Paulie costringe la sorella ad uscire con
          Rocky. Dopo essere andati a pattinare sul ghiaccio, Rocky la porta a
          casa sua e dopo aver passato la notte assieme, i due si fidanzano. Nel
          frattempo l'imbattuto campione dei pesi massimi Apollo Creed decide di
          festeggiare in grande stile il bicentenario della nascita degli Stati
          Uniti mettendo in palio il titolo a Filadelfia; il suo avversario
          numero uno è infortunato e per questo decide di dare una possibilità
          ad un pugile sconosciuto della città. Tra tutti i nomi che passa in
          rassegna rimane colpito dal soprannome di Rocky, "Lo stallone
          italiano", e decide di sfidarlo; avuta la notizia, Rocky riceve la
          visita di Mickey, che si propone come suo manager e allenatore: Rocky
          inizialmente rifiuta l'offerta, dando sfogo alla rabbia che nutre da
          anni nei suoi confronti per non essere mai stato considerato, ma poco
          dopo accetta. La notte prima dell'incontro Rocky, dopo aver visitato
          l'arena dove si terrà l'incontro, torna a casa da Adriana e le
          confessa che il suo vero obiettivo sarà rimanere in piedi fino
          all'ultimo round, cosa che nessun avversario di Apollo è mai riuscito
          a fare, per dimostrare a sé stesso di essere davvero qualcuno. Quella
          che doveva essere poco più di un'esibizione si trasforma in una vera e
          propria guerra tra i due pugili (addirittura, alla prima ripresa,
          Rocky riesce a mettere al tappeto il campione) che si protrae per
          tutte le quindici riprese, al termine delle quali Creed conserva il
          titolo per decisione contrastata dei giudici. Rocky, dopo aver
          allontanato i giornalisti e incurante del verdetto finale, chiama a
          gran voce Adriana che lo raggiunge sul ring: i due si abbracciano e si
          dichiarano il loro amore.
        </p>
      </div>
    </div>
    <script src="film.js"></script>
  </body>
</html>
