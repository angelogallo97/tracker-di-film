<!DOCTYPE html>
<html lang="en">
  <head>
    <meta charset="UTF-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />
    <link rel="stylesheet" href="trame.css" />
    <title>Trama</title>
  </head>
  <body>
    <div class="result-item">
      <div class="image-container">
        <img src="rambo.png" class="locandina" alt="Immagine del Film" />
      </div>
      <div class="content">
        <h1>Rambo</h1>
        <p>
          John Rambo è un veterano della guerra del Vietnam che ha fatto parte
          di un'unità d'élite delle United States Army Special Forces e ha
          ricevuto la Medal of Honor. Tornato negli Stati Uniti, si reca nei
          pressi di Hope, nello stato di Washington, per andare a trovare uno
          dei suoi amici d'unità, Delmar Berry, ma la madre di Berry gli
          riferirà che purtroppo Delmar è morto di cancro a causa
          dell'esposizione all'Agente Arancio in Vietnam; Rambo si rende conto
          di essere ormai l'ultimo membro vivente del gruppo. Poco dopo cerca di
          entrare nella stessa cittadina di Hope per mangiare qualcosa prima di
          ripartire, ma l'arrogante sceriffo Will Teasle interpreta i lunghi
          capelli spettinati e la giacca dell'esercito di Rambo come prova che
          egli è un vagabondo, e gli proibisce l'accesso alla cittadina,
          portandolo alla periferia della città. Rambo però, consapevole
          dell'ingiustizia che sta subendo, ritorna provocatoriamente verso Hope
          e quindi Teasle lo arresta per vagabondaggio. Alla stazione di
          polizia, Rambo tace e si rifiuta di collaborare con gli agenti. Gli
          agenti, guidati dal vice di Teasle, Arthur Galt, compiono varie azioni
          di brutalità poliziesca, causando a Rambo dei terribili flashback
          delle sue torture in Vietnam. Così il reduce si ribella e, dopo aver
          picchiato Teasle, Galt e gli altri poliziotti, evade dalla centrale
          rubando una moto a un passante, con la quale fugge sulle montagne
          vicine, dando il via a una caccia all'uomo da parte della polizia
          locale. Vedendo Rambo da un elicottero, Galt ignora l'ordine dello
          sceriffo di riportarlo vivo e tenta di sparargli. Rambo, spalle al
          muro e sotto il fuoco, getta un sasso sull'elicottero e, facendolo
          inclinare, provoca la caduta di Galt, che si sfracella sulle rocce
          sottostanti. Rambo esce allo scoperto e cerca di convincere i
          poliziotti che la morte di Galt non è colpa sua, ma loro gli sparano,
          facendolo fuggire nel bosco. Teasle, rabbioso per la morte dell'amico
          ed in cerca di vendetta, tenta di catturare Rambo insieme agli agenti,
          ma l'esperto militare li neutralizza rapidamente con tecniche di
          guerriglia e trappole. Nel caos, Rambo isola Teasle, puntandogli un
          coltello alla gola, lo avverte che avrebbe potuto ucciderli tutti e
          gli concede un'ultima occasione di lasciarlo stare. Tornato in città,
          Teasle chiama la Polizia di Stato e la Guardia Nazionale, facendo
          montare un campo base appena fuori dai boschi. Mentre si discute su
          come procedere, arriva al campo l'ex comandante di Rambo, il
          colonnello Samuel Trautman, che spiega come Rambo non sia un civile
          qualunque, ma un esperto militare di altissimo livello: Trautman è
          stato inviato a Hope dall'esercito proprio per "salvare" la polizia e
          la Guardia Nazionale dal Berretto Verde, consigliando loro di
          lasciarlo andare e di tornare a cercarlo una volta che la situazione
          si sarà calmata, dato che confidare sulla superiorità numerica causerà
          solo altre vittime. Teasle, tuttavia, è determinato a procedere, anche
          se concede al colonnello di aiutarli facendogli chiamare Rambo via
          radio. Sentendo la voce di Trautman, Rambo risponde, lasciandosi così
          individuare. La mattina successiva gli uomini della Guardia Nazionale
          entrano nel bosco e mettono alle strette Rambo all'entrata di una
          miniera abbandonata. Contro gli ordini di Teasle di aspettare i
          rinforzi e non fare fuoco, sparano un razzo M72 LAW, facendo crollare
          l'ingresso ed intrappolando Rambo all'interno della miniera. Con il
          fuggiasco dato per morto, lo sceriffo rimprovera gli uomini per
          avergli disobbedito ed ordina loro di affrettarsi a liberare la
          miniera per recuperare il corpo. In realtà, Rambo è sopravvissuto e si
          sposta più in profondità nella miniera, fino ad uscire attraverso un
          camino di uscita dell'aria; una volta fuori, dirotta un camion della
          Guardia Nazionale che stava passando ed attraversa, sfondandolo, un
          posto di blocco stradale, per poi tornare a Hope con l'intento di dar
          la caccia a Teasle. Tornato a Hope, durante la notte, Rambo, dopo aver
          distrutto una pompa di benzina con il camion, la incendia causando
          un'esplosione devastante. Con il dipartimento di polizia ed i pompieri
          occupati a spegnere l'incendio, Rambo si muove attraverso Hope
          inosservato e, usando una mitragliatrice M60 presa dal camion, spara
          alle linee elettriche per interrompere l'illuminazione. Dopo aver
          distrutto un'armeria, Rambo vede Teasle, che si è rifiutato nuovamente
          di dare ascolto a Trautman, sul tetto della stazione di polizia della
          cittadina, all'interno di cui entra correndo, muovendosi sotto il
          lucernario, in modo che Teasle riveli la sua posizione. Quindi, spara
          attraverso il soffitto, forandolo, e ferisce gravemente lo sceriffo,
          che cade attraverso il lucernario fin sul pavimento della stazione.
          Appena prima che Rambo possa infliggere il colpo di grazia, Trautman
          lo ferma e gli spiega che non ha speranza di fuggire vivo. Disperato
          per la propria situazione, l'ex Berretto Verde si infuria per gli
          orrori della guerra ed il trattamento ingrato che ha ricevuto una
          volta tornato a casa, poi scoppia a piangere. Si consegna a Trautman,
          viene arrestato e portato via dalla stazione di polizia, mentre Teasle
          viene caricato su di un'ambulanza.
        </p>
      </div>
    </div>
    <script src="film.js"></script>
  </body>
</html>
