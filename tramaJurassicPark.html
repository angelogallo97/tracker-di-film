<!DOCTYPE html>
<html lang="en">
  <head>
    <meta charset="UTF-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />
    <link rel="stylesheet" href="trame.css" />
    <title>Trama</title>
  </head>
  <body>
    <div class="result-item">
      <div class="image-container">
        <img src="jurassic.png" class="locandina" alt="Immagine del Film" />
      </div>
      <div class="content">
        <h1>Jurassic Park</h1>
        <p>
          1993. Su Isla Nublar, un'isola tropicale di proprietà della InGen
          situata a 120 miglia di distanza dalla Costa Rica, un operaio viene
          assalito e ucciso da una feroce creatura, custodita in una gabbia che
          la vittima stava spostando insieme ai colleghi per trasferirla in un
          recinto più grande. La famiglia dell'uomo fa causa al proprietario
          della InGen, John Hammond, un bizzarro miliardario con la passione per
          i dinosauri. Il paleontologo Alan Grant e la paleobotanica Ellie
          Sattler vengono quindi contattati da Hammond in persona, che li
          invita, in cambio di un aiuto economico per finanziare i loro scavi, a
          visitare la sua isola per formulare una valutazione scientifica
          relativa alla realizzazione di un suo progetto, su cui però mantiene
          inizialmente il più assoluto riserbo. La coppia di scienziati,
          accettato l'invito, giunge sul posto insieme all'avvocato Donald
          Gennaro e all'eccentrico Ian Malcolm, matematico texano specializzato
          nella teoria del caos. All'arrivo, il gruppo è scioccato nel vedere un
          Brachiosaurus vivo e scopre che Hammond ha creato sull'isola un parco
          a tema con varie specie di dinosauri clonati. Al centro visitatori del
          parco, il gruppo apprende che, grazie all'aiuto del dottor Henry Wu,
          la clonazione è stata realizzata estraendo il DNA di dinosauro dalle
          zanzare preistoriche conservate nell'ambra fossile e colmando le
          lacune nel genoma dei dinosauri con del DNA di rospo. Per motivi di
          sicurezza, i dinosauri sono tenuti all'interno di 50 miglia di recinti
          elettrificati, sono stati realizzati tutti di sesso femminile
          (mediante la manipolazione diretta dei cromosomi) per impedirne la
          riproduzione incontrollata e sono tutti carenti di una particolare
          proteina, la lisina, la cui mancata assunzione causerebbe il coma e la
          morte dell'animale nell'arco di una settimana. Dopo aver assistito
          alla schiusa di un piccolo Velociraptor, gli scienziati visitano il
          recinto dei raptor assistendo anche al loro pasto: una mucca viva.
          Durante il pranzo il gruppo si confronta con Hammond sull'etica della
          clonazione e della creazione del parco; Alan ed Ellie, seppur
          sbalorditi, nutrono comunque dei seri dubbi sul possibile impatto
          ecologico che i dinosauri potrebbero provocare, e Malcolm è ancora più
          scettico, quasi oltraggiato da ciò che è stato fatto: secondo lui non
          è possibile regolare lo sviluppo di un ecosistema, non perché i
          sistemi di sicurezza siano inefficienti, ma perché "la vita vince
          sempre" e si ribella al controllo dell'uomo. I due nipotini di
          Hammond, Timothy "Tim" e Alexis "Lex" Murphy, raggiungono il centro
          visitatori e si uniscono al gruppo; gli ospiti vengono quindi invitati
          ad un safari nel parco, nella speranza che assistere alle sue
          meraviglie li convinca ad appoggiare il progetto. Il tour non va però
          come previsto, con la maggior parte dei dinosauri che non compaiono ed
          una Triceratops rinvenuta malata. L'arrivo di una tempesta tropicale
          interrompe il tour: la maggior parte dei dipendenti del parco si
          imbarca per la terraferma, mentre i visitatori salgono a bordo dei
          veicoli elettrici per tornare al centro visitatori, tranne Sattler,
          che rimane con il veterinario del parco per studiare la Triceratops.
          Nel frattempo il responsabile dei sistemi informatici di Isla Nublar,
          Dennis Nedry, che è stato corrotto per 1,5 milioni di dollari da Lewis
          Dodgson, capo di un'azienda concorrente alla InGen, ruba gli embrioni
          delle quindici specie di dinosauri presenti sull'isola. Disattiva
          quindi vari sistemi di sicurezza (porte, videosorveglianza) e sottrae
          gli embrioni nascondendoli all'interno di una finta bomboletta spray.
          Tale sabotaggio causa però anche lo spegnimento della maggior parte
          delle recinzioni elettriche del parco e interrompe la corrente ai
          veicoli del tour, bloccandoli proprio davanti al recinto del
          Tyrannosaurus rex. Di conseguenza, il gigantesco predatore divora una
          capra usata come esca per attirarlo, per poi fuoriuscire dalla
          recinzione, ormai senza corrente: ribalta il veicolo dei bambini,
          ferisce Malcolm e divora Gennaro, mentre Grant, Lex e Tim riescono a
          fuggire. Nel recarsi a consegnare gli embrioni al molo dell'isola,
          Nedry esce di strada con la sua Jeep Wrangler e, nonostante i goffi
          tentativi di rimettersi sulla carreggiata, viene ucciso da un giovane
          Dilophosaurus. Ellie accompagna il guardiacaccia del parco Robert
          Muldoon a cercare i sopravvissuti; trovano solo Malcolm ferito ma
          vengono sorpresi dal tirannosauro. I tre riescono a sfuggirgli per un
          soffio a bordo della jeep e rientrano al centro visitatori. Grant, Tim
          e Lex trascorrono la notte rifugiati sulla cima di un albero e
          incontrano un Brachiosaurus. Il giorno dopo, Grant e i due bambini si
          mettono in cammino e scoprono un nido pieno di uova schiuse, segno che
          i dinosauri si stanno riproducendo liberamente. Grant ipotizza che ciò
          è avvenuto a causa del fatto che il loro DNA sia stato riparato
          unendolo a quello di un rospo africano, animale che può cambiare sesso
          quando si trova in branchi monosessuali. Ciò dimostra che Malcolm
          aveva ragione: la vita vince sempre. Anche Ellie, nel frattempo, fa
          capire ad Hammond come l'intera idea di un parco con i dinosauri fosse
          solo una grande illusione, perché per renderla reale sarebbe stato
          necessario un tale controllo che le recenti tragedie hanno dimostrato
          non essere mai esistito. Non conoscendo la password di Nedry, Hammond
          convince l'ingegnere capo Ray Arnold a riavviare l'intero sistema
          informatico dopo averlo arrestato totalmente. L'idea ha successo, ma
          rende necessario recarsi nel vicino impianto con il generatore per
          riavviare manualmente la corrente; mentre Arnold si dirige al deposito
          dell'impianto, il gruppo chiude il centro visitatori del parco e si
          ritira nel rifugio di emergenza. Non vedendo più tornare Arnold, Ellie
          e Muldoon si dirigono al deposito, dove scoprono che l'arresto forzato
          ha disattivato anche il recinto dei tre Velociraptor (di fatto era
          l'unico recinto che Nedry aveva lasciato in funzione) e sospettano che
          Ray è stato divorato. Muldoon tiene d'occhio due raptor per dare modo
          a Ellie di accedere al deposito. Una volta dentro, la donna riesce a
          reinserire la corrente, prima di venire attaccata dal terzo raptor e
          scoprire il braccio mozzato di Arnold; tuttavia si salva, bloccando il
          predatore all'interno dell'edificio. Nel frattempo, Muldoon viene
          colto alla sprovvista e ucciso dagli altri due raptor. Grant, Tim e
          Lex, dopo l'incontro con un branco di Gallimimus in fuga dal T-Rex,
          raggiungono il centro visitatori. Mentre Lex e Tim vengono lasciati
          soli all'interno, Alan esce e recupera Ellie. I due bambini vengono
          inseguiti da due raptor (uno dei quali è la capobranco) in una cucina,
          ma ne rinchiudono uno nella cella frigorifera e si uniscono a Grant e
          Sattler, che sono tornati. Il gruppo raggiunge la sala di controllo e
          Lex usa un computer per ripristinare le porte ed i sistemi operativi
          del parco, permettendo loro di chiamare Hammond, che contatta la
          terraferma. Mentre cercano di scappare dall'ingresso principale,
          vengono assaliti e messi alle strette dai due raptor restanti, ma la
          situazione si capovolge quando il T-Rex attacca a sorpresa i due
          raptor e li uccide, permettendo al gruppo di scappare. Una volta fuori
          dall'edificio, Hammond, Malcolm, Ellie, Alan e i bambini raggiungono
          in auto l'eliporto e si salvano imbarcandosi sull'elicottero per
          lasciare l'isola.
        </p>
      </div>
    </div>
    <script src="film.js"></script>
  </body>
</html>
