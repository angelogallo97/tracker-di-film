<!DOCTYPE html>
<html lang="en">
  <head>
    <meta charset="UTF-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />
    <link rel="stylesheet" href="trame.css" />
    <title>Trama</title>
  </head>
  <body>
    <div class="result-item">
      <div class="image-container">
        <img
          src="ghostbusterslocandina.png"
          class="locandina"
          alt="Immagine del Film"
        />
      </div>
      <div class="content">
        <h1>Ghostbusters</h1>
        <p>
          New York, 1984. Peter Venkman, Raymond "Ray" Stantz ed Egon Spengler
          sono tre ricercatori universitari di parapsicologia che studiano da
          tempo, ma con scarsi risultati, i fenomeni paranormali. Contattati
          dalla biblioteca pubblica di New York, sulla 5ª strada, si trovano per
          la prima volta faccia a faccia con un ectoplasma, quello dell'ex
          bibliotecaria Eleanor Twitty, la "Signora in Grigio". Raccolti dei
          campioni, iniziano a valutare le potenzialità della scoperta, e poco
          dopo vengono cacciati dal rettore dell'università per mancanza di
          risultati. Convinto Ray a mettere un'ipoteca sulla sua casa
          d'infanzia, con i soldi ottenuti i tre intraprendono una nuova e
          avveniristica attività, quella di acchiappa-fantasmi su richiesta e a
          pagamento. Grazie a Egon vengono messe a punto apparecchiature
          sofisticate e tecnologie all'avanguardia, come lo zaino protonico, in
          grado di catturare l'energia psicocinetica dei fantasmi tramite flussi
          di particelle, il rilevatore di energia psicocinetica, che serve a
          rilevare la presenza dei fantasmi, le ghost-trap, in grado di
          intrappolarli, e le griglie di contenimento, in grado di fungere da
          serbatoio per i fantasmi catturati. I tre quindi acquistano un cadente
          palazzo in disuso, un tempo sede dei vigili del fuoco, e ne fanno la
          loro sede operativa, e modificano, per farne il loro mezzo di
          trasporto,[1] una vecchia ambulanza, divenuta celebre come Ecto 1 (dal
          numero di targa). A questo punto non resta loro che attendere le prime
          telefonate, che però tardano ad arrivare. L'unica cliente è Dana
          Barrett, una violoncellista che vede nel frigorifero di casa sua
          strane apparizioni di mostruose creature che pronunciano il nome
          "Zuul", della quale Venkman si innamora, non ricambiato. Finalmente
          ricevono una chiamata da un grande e lussuoso albergo del centro, il
          Sedgewick Hotel, infestato da un bizzarro e ingordo ectoplasma verde,
          Slimer, al dodicesimo piano, dove i tre possono testare gli zaini
          protonici: dopo essersi divisi, il primo a incontrare lo spirito è
          Ray, che tenta senza successo di prenderlo mentre si ingozza di dolci,
          e il secondo sarà Venkman, che avrà un contatto fisico con lo spettro
          (pur senza riuscire a intrappolarlo) e rimarrà ricoperto della
          sostanza appiccicosa di cui Slimer è fatto. I tre lo seguono e lo
          catturano nella sala da ballo, dove testano con successo anche le
          trappole, causando però parecchi danni con i raggi sparati dagli
          zaini. Da allora le chiamate aumentano sempre più, gli
          "Acchiappafantasmi" cominciano a ripulire la città dagli spiriti e
          spiritelli che stanno terrorizzando i cittadini e ottengono in breve
          tempo grande successo e popolarità (compaiono, infatti, in TV, su USA
          Today, sul Time e nello show di Larry King). Per far fronte alla
          sempre maggiore mole di lavoro viene assunto un ulteriore membro della
          squadra, Winston Zeddemore. Ben presto, però, i quattro devono fare i
          conti con una minaccia ancora più grande: il funzionario del
          Dipartimento dell'ambiente Walter Peck, giudicando il lavoro degli
          Acchiappafantasmi nocivo, pericoloso e totalmente irrispettoso delle
          leggi ambientali, fa irruzione nella loro sede operativa e toglie
          l'energia al dispositivo in cui erano imprigionati tutti i fantasmi
          catturati fino ad allora, liberandoli. In città si diffonde il panico
          e i quattro vengono arrestati. Nel frattempo Gozer, una divinità
          sumera del 6000 a.C., sta per reincarnarsi e tornare sulla Terra; per
          questo i suoi due adoratori, Zuul il Guardia di Porta e Vinz Clortho
          il Mastro di Chiavi, iniziano a possedere rispettivamente Dana e il
          suo vicino di casa, l'ingenuo Louis Tully, un modesto perito fiscale.
          Rinchiusi in cella, Ray ed Egon hanno il tempo di capire la
          situazione: il palazzo in cui vivevano Dana e Louis è stato progettato
          da un pazzo e geniale architetto, di nome Ivo Shandor, capo di una
          setta devota a Gozer, che lo ha fatto costruire nella posizione e nel
          modo corretti per renderlo una gigantesca antenna spirituale, in modo
          da far confluire lì l'energia ectoplasmatica, così da richiamare Gozer
          per porre fine alla società, giudicata troppo marcia per continuare a
          sopravvivere. L'unica speranza è raggiungere velocemente la sommità
          del palazzo e fermare la maligna divinità. Ottenuto l'appoggio del
          sindaco, gli Acchiappafantasmi vengono scortati dalle forze
          dell'ordine fino all'edificio e salgono fino alla cima, dove si
          ritrovano di fronte a Dana e Louis trasformati nei mostruosi
          quadrupedi che rispondono al richiamo di Gozer, che appare come una
          creatura simile a una donna davanti a un portale che conduce a
          un'altra dimensione. Ray tenta di comunicare, ma i quattro vengono
          attaccati dai fulmini lanciati dal dio. Dopo averla "neutronizzata"
          con gli zaini protonici, Gozer dà la possibilità ai quattro di
          scegliere la forma fisica della calamità con la quale essere
          distrutti. Per evitare di farla trasformare in qualcosa di difficile
          da controllare, gli Acchiappafantasmi stanno attenti a non pensare a
          nulla, ma inavvertitamente a Ray viene in mente la simpatica e innocua
          mascotte dei suoi marshmallow preferiti, quindi Gozer si materializza
          proprio sotto forma dell'Uomo della Pubblicità dei Marshmallow,
          gigantesco pupazzo vestito da marinaio, che inizia a distruggere la
          città. I quattro gli sparano con gli zaini protonici, riuscendo solo a
          incendiarlo, e il gigante infuriato tenta di arrampicarsi sul palazzo
          per ucciderli. L'unica soluzione è quella di incrociare i flussi delle
          loro armi, un'azione ad alto rischio che inizialmente era stata
          sconsigliata da Egon, verso il portale da cui Gozer è entrato. Ciò
          causa una potente esplosione che scioglie il pupazzo, facendolo
          diventare zucchero fuso che inonda Manhatthan. Dana e Louis vengono
          liberati dal corpo carbonizzato dei mostruosi cani e Venkman si
          riunisce con la sua amata. Salvata New York, i quattro vengono accolti
          dalle ovazioni dell'intera cittadinanza e diventano degli eroi. Il
          film si conclude con i quattro Ghostbusters che tornano alla caserma
          acclamati dalla folla e Slimer che vola ululando verso la quarta
          parete.
        </p>
      </div>
    </div>
    <script src="film.js"></script>
  </body>
</html>
