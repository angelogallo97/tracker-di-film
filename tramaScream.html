<!DOCTYPE html>
<html lang="en">
  <head>
    <meta charset="UTF-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />
    <link rel="stylesheet" href="trame.css" />
    <title>Trama</title>
  </head>
  <body>
    <div class="result-item">
      <div class="image-container">
        <img src="scream.png" class="locandina" alt="Immagine del Film" />
      </div>
      <div class="content">
        <h1>Scream</h1>
        <p>
          Woodsboro, California, 25 Settembre 1996. La giovane Casey Becker,
          mentre attende l’arrivo del suo fidanzato Steve Orth in casa, riceve
          la telefonata di quello che si rivelerà un folle individuo. Costretta
          a prendere parte ad un gioco malato nel quale dovrà rispondere
          correttamente ad alcune domande sui film dell’orrore per salvare la
          sua vita e quella di Steve, tenuto prigioniero fuori casa, Casey
          fallisce, così prima Steve, poi lei vengono brutalmente assassinati
          dallo psicopatico, travestito con una lunga mantella nera ed una
          maschera da fantasma che ricorda “ L’Urlo” di Munch (da cui prende il
          nome di “Ghostface”). L’indomani mattina, la notizia del duplice
          omicidio di Casey e Steve semina il panico a Woodsboro ed una schiera
          di poliziotti e giornalisti invade la scuola locale per ricavare
          informazioni utili sul caso, tra cui il goffo ed imbranato
          vice-sceriffo Linus Riley e la sfacciata reporter priva di scrupoli
          Gale Weathers. Nel frattempo, una delle coetanee di Casey,
          l’introversa Sidney Prescott si sente ripiombare nella paura a
          distanza di un anno dalla cruenta morte di sua madre, Maureen
          Prescott, per la quale è stato accusato Cotton Weary, amante della
          donna. Ad alleviare lo sconforto di Sidney ci sono il suo fidanzato,
          Billy Loomis, la sua migliore amica e sorella minore di Linus, Tatum
          Riley, il ragazzo di quest’ultima, Stu Macher, e l’appassionato di
          cinematografia horror, Randy Meeks. Nel pomeriggio, Sidney resta da
          sola in casa dopo la partenza del padre Neil per un viaggio di lavoro,
          quando anche lei, come Casey, risponde alla telefonata dello stesso
          interlocutore, che l’aggredisce. Sidney riesce fortunatamente a
          scamparla ma, poco dopo, compare alla sua finestra Billy con un
          cellulare, il che porta la ragazza a sospettare di lui e a farlo
          arrestare. Dopo la denuncia a Billy, Sidney viene ospitata da Tatum e
          passa la notte dai Riley, non prima di aver rifilato un gancio destro
          a Gale, colpevole della stesura di un controverso libro in cui narra
          la morte di Maureen scagionando Cotton. Tuttavia, l’assassino telefona
          nuovamente a Sidney, che capisce quindi che non può trattarsi di Billy
          poiché ancora trattenuto alla centrale di polizia. Il giorno dopo,
          mentre Billy viene rilasciato e cerca di chiarire con Sidney,
          quest’ultima sfugge ad un’ulteriore aggressione di Ghostface,
          dopodiché il preside Arthur Himbry annuncia la temporanea sospensione
          delle lezioni a causa dei recenti omicidi, per poi venire anch'egli
          ucciso dall’assassino nel suo ufficio. Per celebrare la chiusura della
          scuola, Stu organizza per quella sera una festa a casa sua, a cui
          partecipano, oltre che a Sidney, Tatum e Randy, anche Linus, per
          garantire la sicurezza, e Gale, alla ricerca di uno scoop succulento
          in quanto crede che l’assassino sia lo stesso che ha commesso
          l’omicidio di Maureen l’anno precedente. Durante la festa, Tatum si
          reca a prendere delle birre in garage, dove viene sorpresa da
          Ghostface, che riesce ad ucciderla schiacciandola nella porta
          automatica della cantina. Al termine della serata arriva Billy, col
          quale Sidney si apparta in una camera da letto per parlare, finendo
          per perdere la verginità con lui. Intanto, Gale e Linus trovano l’auto
          abbandonata di Neil, irreperibile da giorni, nei pressi
          dell’abitazione, ma dell’uomo non vi è traccia, mentre Sidney assiste
          inerme alla morte di Billy, colpito alle spalle dall’assassino, che si
          mette al suo inseguimento, durante il quale la ragazza scopre il
          cadavere di Tatum ed osserva il cameraman di Gale, Kenny, venire
          ucciso. Gale e Linus ritornano a casa di Stu e si separano: mentre
          Linus resta ferito da una pugnalata, Gale sbanda con il suo furgoncino
          quando trova il corpo senza vita di Kenny. Oramai da sola, Sidney si
          arma della pistola di Linus, che punta contro Stu e Randy, apparsi
          l’uno dopo l’altro che si accusano a vicenda di essere l’assassino,
          quindi lei decide di non fidarsi di nessuno dei due e li chiude fuori
          di casa, ma improvvisamente Billy, ancora vivo, riprende conoscenza e
          convince Sidney a dargli la pistola. Tuttavia, il ragazzo usa l’arma
          per sparare a Randy, rivelandosi il killer sotto lo sguardo
          terrorizzato di Sidney, e, come se non bastasse, anche Stu dichiara il
          suo coinvolgimento negli omicidi. A questo punto, i ragazzi tengono
          Sidney in trappola e Billy comincia a raccontarle il motivo della sua
          furia omicida: un anno prima, Billy scoprì che alla base del divorzio
          dei suoi genitori ci fu la relazione extraconiugale che suo padre Hank
          intratteneva proprio con Maureen, ragion per cui uccise quest’ultima
          per aver sfasciato la sua famiglia, riuscendo a far ricadere la colpa
          su Cotton aiutato da Stu, che agiva perché mosso da una “peer
          pressure” che lo stimolava ad emulare le azioni dell’amico;
          successivamente, Billy e Stu avrebbero deciso di continuare la loro
          carneficina scagliandosi direttamente su Sidney, la figlia di Maureen.
          A storia conclusa, Billy e Stu svelano di avere in mente un piano per
          farla franca, ossia uccidere Sidney, addossare la responsabilità degli
          omicidi su Neil, da loro catturato, e fingersi dei sopravvissuti alla
          strage, perciò iniziano a ferirsi reciprocamente con un pugnale per
          rendere più credibile la loro versione dei fatti. L’intervento in
          extremis di Gale, che viene però neutralizzata da Billy, permette a
          Sidney di eludere la sorveglianza degli assassini, che tentano di
          ritrovarla, ma Sidney li batte in astuzia e riesce dapprima ad
          aggredire Billy, e poi ad uccidere Stu fracassandogli il cranio con un
          televisore. Proprio quando Randy mostra di essere vivo, Billy si
          ridesta ed attacca Sidney, ma il peggio viene scampato grazie a Gale,
          che gli spara ad una spalla e sarà Sidney ad eliminarlo
          definitivamente con un colpo alla fronte. Sorge l’alba dopo la
          drammatica e sanguinolenta nottata: Linus, sopravvissuto, viene
          ricoverato all’ospedale, mentre Gale si prepara a rilasciare
          un’intervista che spieghi gli eventi appena consumatisi.
        </p>
      </div>
    </div>
    <script src="film.js"></script>
  </body>
</html>
