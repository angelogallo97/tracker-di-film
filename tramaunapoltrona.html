<!DOCTYPE html>
<html lang="en">
  <head>
    <meta charset="UTF-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />
    <link rel="stylesheet" href="trame.css" />
    <title>Trama</title>
  </head>
  <body>
    <div class="result-item">
      <div class="image-container">
        <img src="unapoltrona.png" class="locandina" alt="Immagine del Film" />
      </div>
      <div class="content">
        <h1>Una poltrona per due</h1>
        <p>
          Louis Winthorpe III è un altezzoso agente di cambio della "Filadelfia
          bene" la cui vita trascorre tra l'appagante lavoro, lo svago con gli
          altolocati amici, l'amore della bella ma superficiale Penelope e i
          servigi del fedele maggiordomo Coleman, l'unica persona di buon cuore
          che anima la sua quotidianità. Billy Ray Valentine è invece un
          senzatetto insolente e imbroglione che mendica spacciandosi per un
          veterano del Vietnam. Le vite dei due si incrociano casualmente
          durante la vigilia di Natale: Billy Ray urta per caso Louis in strada,
          questi crede erroneamente di essere stato aggredito e chiede
          l'intervento della polizia, che arresta un incredulo Billy Ray.
          All'episodio assistono gli avari datori di lavoro di Louis, i fratelli
          Mortimer e Randolph Duke, e da ciò nasce una disputa tra i due circa
          le motivazioni che spingono un individuo alla criminalità o al
          successo: Mortimer sostiene che alcuni siano geneticamente predisposti
          alla delinquenza o al successo mentre Randolph è convinto che sia
          l'ambiente nel quale si cresce a determinare l'agire di una persona.
          Per verificare le rispettive tesi decidono, a fronte di una scommessa
          di un solo dollaro, di scambiare le vite di Louis e Valentine con la
          complicità di un influente e corrotto funzionario del governo,
          Clarence Beeks, e di un riluttante Coleman: Billy Ray scopre così di
          avere un innato talento per la finanza mentre Winthorpe, convinto di
          essere stato incastrato da colui che ha preso il suo posto, cerca
          riscatto agli occhi dei Duke nonché vendetta nei confronti di Billy
          Ray; abbandonato dai suoi amici e da Penelope, l'unica a venirgli
          incontro è Ophelia, una giovane prostituta che era stata assoldata da
          Beeks per screditarlo e che adesso, sentendosi in parte responsabile,
          decide di aiutarlo. In breve la disperazione e il rancore spingono
          Winthorpe ad azioni drastiche che hanno però come solo risultato un
          patetico tentativo di incastrare il rivale davanti a degli
          esterrefatti Duke, cosa che decreta la vittoria di Randolph nella
          scommessa. Subito dopo l'accaduto proprio Valentine viene a conoscenza
          dell'inganno perpetrato dai fratelli (che concluso il loro esperimento
          volevano disfarsi di entrambi) e, messosi alla ricerca di un Louis
          ormai a un passo dal suicidio, gli rivela l'amara verità. Una volta
          scoperto che i Duke sono in combutta con Beeks, sul loro libro paga
          non solo per incastrare Louis ma anche per ottenere illegalmente
          informazioni[1] per mettere in atto una grande speculazione a Wall
          Street, Billy Ray e Louis, con l'aiuto di Ophelia e Coleman, si
          alleano per sfruttare a loro favore la situazione e vendicarsi dei due
          fratelli colpendoli nella cosa a loro più cara: il denaro. Una volta
          occupatisi di Beeks e fatto recapitare ai Duke un falso rapporto che
          li induce a dilapidare avventatamente il loro patrimonio in contratti
          futures,[1][2] Winthorpe e Valentine riescono a mandare sul lastrico
          gli arroganti fratelli rendendo milionari sé stessi oltreché Ophelia,
          nuova fidanzata di Winthorpe, e Coleman, che d'ora in avanti
          penseranno solamente a godersi la vita.
        </p>
      </div>
    </div>
    <script src="film.js"></script>
  </body>
</html>
