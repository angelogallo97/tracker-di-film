<!DOCTYPE html>
<html lang="en">
  <head>
    <meta charset="UTF-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />
    <link rel="stylesheet" href="trame.css" />
    <title>Trama</title>
  </head>
  <body>
    <div class="result-item">
      <div class="image-container">
        <img
          src="topgunlocandina.png"
          class="locandina"
          alt="Immagine del Film"
        />
      </div>
      <div class="content">
        <h1>Top Gun</h1>
        <p>
          Il tenente Pete "Maverick" Mitchell e il tenente junior Nick "Goose"
          Bradshaw sono rispettivamente pilota e navigatore di caccia F-14 della
          Marina degli Stati Uniti imbarcati sulla portaerei USS Enterprise.
          Durante un volo di pattugliamento sull'Oceano Indiano insieme a un
          altro F-14, i due aerei vengono inviati a indagare su un segnale non
          identificato, che si rivela provenire da una coppia di MiG-28
          sovietici, nuovi modelli di caccia fino a quel momento quasi
          sconosciuti agli statunitensi. I due F-14 affrontano subito i MiG, ma
          mentre Maverick e Goose riescono a mettersi in posizione di tiro
          ottimale rispetto a uno dei MiG e a costringerlo alla ritirata, il
          pilota dell'altro F-14, Bill "Cougar" Cortell, viene messo in
          difficoltà e il suo avversario riesce a metterlo sotto tiro, senza
          però sparare. In suo aiuto arriva Maverick che, con una manovra
          estremamente azzardata, si pone in volo rovesciato sopra il MiG e ne
          irride il pilota, che si ritira anche lui. Mentre Maverick e Goose
          gioiscono della loro vittoria, Cougar è talmente sconvolto che viene
          colto da un attacco di panico e, all'ordine di tornare sulla
          portaerei, ha difficoltà a compiere la manovra, quindi Maverick, che
          stava per appontare per primo, decide di disobbedire all'ordine e
          torna indietro. Affiancatosi all'aereo di Cougar, riesce a guidarlo
          verbalmente fino all'appontaggio. Una volta sulla nave, Cougar,
          sposato e con un figlio piccolo che non ha ancora mai visto, fa
          rapporto al comandante della squadriglia, Tom "Stinger" Jordan,
          dichiarando di essersi reso conto che l'aver quasi reso orfano suo
          figlio ha irrimediabilmente distrutto il suo sangue freddo e di aver
          quindi deciso di non volare mai più, rassegnando le proprie
          dimissioni. Stinger allora chiama Maverick e Goose e, dopo averli
          aspramente rimproverati per aver disobbedito all'ordine, li informa
          tuttavia di doverli mandare a Miramar per frequentare la prestigiosa
          scuola "Top Gun", in cui si formano i migliori aviatori delle forze
          armate americane, essendo loro due diventati, dopo le dimissioni di
          Cougar, l'equipaggio di punta della loro squadriglia. I due aviatori
          giungono alla base aerea di Miramar, diretta dal comandante Mike
          "Viper" Metcalf, coadiuvato dal tenente comandante Rick "Jester"
          Heatherly. Durante un'uscita serale al circolo ufficiali, Maverick
          tenta di abbordare una donna che il giorno seguente scoprirà essere
          l'astrofisica Charlotte "Charlie" Blackwood, una scienziata civile che
          collabora al suo programma di addestramento. Durante le esercitazioni
          proposte dagli istruttori, Maverick si dimostra subito un pilota molto
          abile ma dal carattere inquieto, che si ripercuote anche sul suo modo
          di volare; probabilmente ciò deriva dal non aver mai scoperto le reali
          circostanze in cui è scomparso suo padre Duke in Vietnam, anch'egli
          pilota dell'U.S. Navy. Dopo una pericolosa manovra a bassa quota
          eseguita senza aver ricevuto l'autorizzazione, Maverick viene
          richiamato severamente dal comandante Viper, che però, in seguito e in
          privato con Jester, ammette di riconoscere le straordinarie abilità
          del tenente, anche se il suo stile di volo istintivo potrebbe comunque
          essere pericoloso, sia per lui che per i suoi compagni. Nel frattempo,
          Charlie è sempre più attratta dal pilota e tenta di dialogare con lui,
          inizialmente solo a causa del fatto che Maverick è uno dei pochi ad
          aver visto da vicino un MiG-28 e per Charlie è importantissimo, ai
          fini delle sue ricerche, raccogliere informazioni al riguardo, dato
          che ambisce a un'importante promozione a Washington; in seguito gli
          confessa di essersi innamorata di lui e i due iniziano una vera
          relazione sentimentale. Durante un volo in coppia con il tenente Tom
          "Iceman" Kazansky e il suo navigatore Ron "Slider" Kerner, Maverick e
          Goose finiscono nella scia del velivolo rivale, cosa che interrompe il
          flusso d'aria e causa lo stallo di entrambi i motori del loro F-14.
          L'aereo finisce in un avvitamento incontrollato che costringe i due
          all'eiezione; nell'espulsione dei due sedili, tuttavia, Goose sbatte
          violentemente la testa contro il tettuccio e muore sul colpo.
          Profondamente scosso e incapace di accettare la morte dell'amico, di
          cui si ritiene responsabile anche dopo che la commissione d'inchiesta
          lo assolve, Maverick riprende a volare, ma la paura gli impedisce di
          raggiungere le sue prestazioni abituali, portandolo a decidere di
          lasciare la Marina. Charlie, ottenuta la promozione a Washington, lo
          raggiunge per salutarlo e prende atto che la sua scelta è definitiva;
          prima che Maverick si dimetta ufficialmente, però, il comandante Viper
          lo invita a casa propria e, inaspettatamente, gli rivela cosa era
          successo a suo padre, con cui Viper stesso ha volato in Vietnam: la
          morte di Duke Mitchell non fu dovuta a un errore di manovra, come
          risulta dagli atti, ma a un'azione di guerra in cui Duke combatté con
          coraggio e salvò tre compagni nonostante il suo aereo fosse stato
          danneggiato, e la vicenda era stata archiviata perché la battaglia si
          era svolta nello spazio aereo di uno Stato confinante con il Vietnam,
          dove ai caccia statunitensi sarebbe stato vietato operare. Viper
          conclude ripetendo a Maverick di non avere davvero nessuna colpa per
          la morte di Goose e dicendogli che solo lui può decidere cosa fare
          della sua carriera futura. Il giorno della consegna dei brevetti e
          della premiazione di Iceman e Slider come vincitori del trofeo
          destinato ai due migliori piloti della scuola, Maverick decide di
          rimanere, ottenendo quindi il proprio brevetto da Top Gun; la
          cerimonia viene però improvvisamente interrotta da Viper, che convoca
          i più qualificati del corso, tra cui lo stesso Maverick, per
          fronteggiare un'emergenza. A bordo della portaerei Enterprise, i
          piloti apprendono nel corso di un briefing che una nave per
          comunicazioni statunitense è in avaria in acque territoriali nemiche e
          le operazioni di soccorso necessitano di supporto aereo. Vengono
          inizialmente inviati dalla portaerei due aerei, uno pilotato da Iceman
          con Slider e l'altro da Rick "Hollywood" Neven con Henry "Wolfman"
          Ruth, mentre Maverick rimane pronto a partire con Sam "Merlin" Wells,
          l'ex navigatore di Cougar, come aereo da massima allerta. I due
          caccia, appena giunti nell'area delle operazioni, vengono subito
          attaccati da un grosso numero di MiG nemici. L'aereo di Hollywood e
          Wolfman viene abbattuto, ma i due riescono a paracadutarsi
          nell'oceano. Iceman rimane così da solo contro cinque aerei, quindi
          Maverick decolla immediatamente, ma una volta raggiunto il teatro di
          battaglia si impaurisce e si blocca quando, come era accaduto
          nell'incidente costato la vita a Goose, finisce nella scia di uno dei
          MiG. Stringendo in mano le piastrine di Goose e dietro l'esortazione
          di Merlin, il protagonista riesce a ritrovare coraggio e ad entrare in
          azione con una serie di dog-fight con i MiG nemici, abbattendone
          diversi, costringendo gli altri a ritirarsi e salvando Iceman. Rientra
          così in trionfo alla portaerei, dove viene acclamato come eroe e si
          concilia definitivamente con il rivale Iceman. Per la sua azione
          eroica, Stinger gli offre la possibilità di ricoprire qualsiasi
          incarico in Marina, e Maverick chiede di diventare istruttore alla Top
          Gun. Rientrato quindi a Miramar, in un momento di relax in un bar
          vicino alla base, ascolta improvvisamente da un jukebox la canzone che
          aveva intonato quando aveva conosciuto Charlie (You've Lost That
          Lovin' Feelin' dei The Righteous Brothers). Avvicinatosi al jukebox,
          poco dopo lei appare di sorpresa alle sue spalle e i due si baciano
          appassionatamente.
        </p>
      </div>
    </div>
    <script src="film.js"></script>
  </body>
</html>
